Αναπτύξτε σε C ένα απλό σύστημα που θα διαχειρίζεται το απόθεμα ενός μικρού 
καταστήματος ή αποθήκης. Η αποθήκη διατηρεί απόθεμα προϊόντων για τα οποία 
καταγράφονται τα ακόλουθα δεδομένα: Κωδικός Προϊόντος (μοναδικό αναγνωριστικό που 
ακολουθεί το EAN (European Article Number)), Όνομα/τίτλος, Ποσότητα και Τιμή. Επίσης 
δέχεται παραγγελίες από πελάτη. Για κάθε παραγγελία καταγράφονται τα ακόλουθα 
δεδομένα: Κωδικός Πελάτη (μοναδικό αναγνωριστικό), Όνομα/τίτλος επιχείρησης και ένα ή 
περισσότερα προϊόντα με Κωδικό Προϊόντος, Ποσότητα και προτεραιότητα/κρισιμότητα. 
Το σύστημα επιτρέπει στον υπάλληλο της αποθήκης να εκτελέσει τις ακόλουθες 
λειτουργίες: 
-  Εισαγωγή νέου προϊόντος (αν δεν υπάρχει το προϊόν το προσθέτει στο απόθεμα 
αλλιώς ανανεώνει το απόθεμα για το συγκεκριμένο προϊόν). Θα πρέπει να γίνεται 
έλεγχος στο ΕΑΝ και είτε να εμφανίζεται μήνυμα λάθους είτε -εάν είναι μικρότερο 
από 13 αλλά τουλάχιστον 4 χαρακτήρες- να προτείνει κωδικούς προϊόντων που 
αρχίζουν με το ίδιο πρόθεμα για να επιλέξει ο χρήστης.  
-  Εισαγωγή νέας παραγγελίας (εισάγει μια παραγγελία για προϊόν και έναν βαθμό 
προτεραιότητας από το 1 έως το 10 για την πιο επείγουσα παραγγελία).  
-  Εκτύπωση αποθέματος (δέχεται είτε κωδικό ή μέρος του είτε όνομα είτε * για 
εκτύπωση όλου του αποθέματος).  
-  Εκτέλεση παραγγελιών (εκτελούνται όλες οι παραγγελίες που έχουν εισαχθεί μέχρι 
εκείνη τη στιγμή. Για κάθε παραγγελία ενός πελάτη εκτυπώνεται αναλυτική 
κατάσταση με συνολικές τιμές, όπως γίνεται στις αποδείξεις. Εάν δεν επαρκεί το 
απόθεμα εκτυπώνεται σχετικό μήνυμα και συνεχίζει το σύστημα με τις υπόλοιπες 
παραγγελίες/προϊόντα. Εάν μια παραγγελία ικανοποιείται μερικώς θα εκτελεστεί 
μέχρι το σημείο που είναι εφικτό και θα τυπωθούν σχετικά μηνύματα).  
-  Έξοδος  
Η ομάδα σας πρέπει να επιλέξει τουλάχιστον δύο από τις δομές που έχετε διδαχθεί μέχρι 
τώρα (λίστες, στοίβες, ουρές, ουρές προτεραιότητας) για την υλοποίηση της εργασίας και 
να αιτιολογήσει την επιλογή της.  
Το πρόγραμμα θα κάνει αυστηρό έλεγχο στα δεδομένα τουλάχιστον ως προς τον τύπο και θα 
εμφανίζει σχετικά μηνύματα σε περίπτωση λάθους (προσοχή δεν τερματίζει!).   
Παραδοτέα 
 Μέχρι την καταληκτική προθεσμία θα πρέπει 
 1. Να εγγραφείτε σε ομάδα (έως 2 άτομα) 
 2. Να αναρτήσετε στο eclass (προσοχή μην στείλετε με email, δεν θα γίνει αποδεκτό) 
αρχείο .c ή αρχείο .zip (στην περίπτωση που υλοποιήσετε χωριστά αρχεία διασύνδεσης και 
υλοποίησης συναρτήσεων) με πλήρως τεκμηριωμένο πρωτογενή κώδικα σε C.  
 Στη αρχή του αρχείου θα έχετε σε σχόλια: 
 - τα ονόματά σας, 
 - ΑΜ και 
 - emails (του Πανεπιστημίου) 
 Προσοχή 
 Οι εργασίες είναι ομαδικές, σε ομάδες μέχρι 2 ατόμων 
Αξιολόγηση 
Οι εργασίες θα πρέπει να εκτελούνται ορθά σε περιβάλλον Cygwin/gcc. Για να 
βαθμολογηθεί με άριστα μία εργασία θα πρέπει να υλοποιεί (ορθά) τα ζητούμενα στην 
εκφώνηση και να είναι τεκμηριωμένη. Κάθε ολοκληρωμένη, τεκμηριωμένη και ορθά 
εκτελούμενη επιλογή του μενού αντιστοιχεί σε 20% του συνολικού βαθμού (5 επιλογές = 
100%).  
Η τεκμηρίωση απαιτείται στην αρχή κάθε συνάρτησης (μία γραμμή τι κάνει η συνάρτηση) 
και σε πιθανά δυσνόητα σημεία του κώδικα (π.χ. σύνθεση ακεραίου από χαρακτήρες). Καλό 
είναι (ανάλογα και με την πολυπλοκότητα του κώδικα, τον αριθμό των αρχείων, κλπ) να 
τεκμηριώσετε είτε στην αρχή του αρχείου .c ή σε χωριστό αρχείο info.txt την αρχιτεκτονική 
του κώδικα σας (ποια είναι η βασική δομή, ποιες συναρτήσεις καλούν ποιες, κλπ).  
Έξτρα 10% εάν υλοποιήσετε και λίστα πελατών ως χωριστή λίστα (στη δομή των 
παραγγελιών εισάγεται μόνο ο κωδικός πελάτη και στη λίστα πελατών τα πλήρη στοιχεία: 
κωδικός πελάτη, όνομα τίτλος επιχείρησης, τηλέφωνο, διεύθυνση).